CICERO DE F INIBUS

quem circumscripsimus incidere non possunt, adhi-
bendae omnino non fuerunt. Nam cum omnis haec
quaestio de finibus et quasi de extremis bonorum et
malorum ab eo proficiscatur quod diximus naturae
esse aptum et accommodatum, quodque ipsum per
seprimum appetatur, hoc totum et ii tollunt qui in

ι rebus iis in quibus nihil aut honestum aut turpe sit
negant esse ullam causam cur aliud alii anteponatur
nec inter eas res quidquam omnino putant interesse,
et Erillus, si ita sensit, nihil esse bonum praeter
scientiam, omnem consili capiendi causam inven-
tionemque offici sustulit.

“ Sic exclusis sententiis reliquorum, cum praeter-
ea nulla esse possit, haec antiquorum valeat ne-

cesse est. Igitur1 instituto veterum, quo etiam Stoici
utuntur, hinc capiamus exordium.

24 IX. “Omne animal se ipsum diligit, ac simul est
ortum² id agit ut se conservet, quod hic ei primus ad
omnem vitam tuendam appetitus a natura datur, se

· ut conservet atque ita sit affectum ut optime secun-
dum naturam affectum esse possit. Hanc initio in-
stitutionem confusam habet ct incertam, ut tantum-
modo se tueatur qualecumque sit; sed nec quid sit
nec quid possit nec quid ipsius natura sit intellegit.
Cum autem processit paulum et quatenus quidque³
se attingat ad seque pertineat perspicere coepit, tum
sensim incipit progredi seseque agnoscere et intelle-

¹Igitum inf. MSS. ergo.

9εεί ortum conj. Mfillcr, cp. ll, 333 et or utorium est
MSS.; [et] ortum est Mdv.

⁸quidque Baiter, Miiller; quidquid MSS.¹ Mdv.

416

 

