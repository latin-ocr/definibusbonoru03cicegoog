CICERO DE FINIBUS

honeste vivi nisi honeste vivatur? An nisi populari
fama? Sine ea igitur iucunde negat posse se vivere¹?
Quid turpius quam sapientis vitam ex insipientium
sermone pendere? Quid ergo hocloco intellegit
honestum? Certe nihil nisi quod possit ipsum prop-
ter sc iure laudari. Nam si propter voluptatem,
quae est ista laus quae possit e macello peti? Nou
is vir est ut, cum honestatem eo loco habeat ut sine
ea iucunde neget posse vivi, illud honestum quod
populare sit sentiat et sine eo neget iucunde vivi
posse, aut quidquam aliud honestum intellegat nisi
quod sit rectum ipsumque per se, sua vi, sua sponte,
sua natura laudabile.

51 XVI. “ltaque, Torquate, cum diceres clamare Epi-
curum non posse iucunde vivi nisi honeste ct sapi·
enter et iuste viveretur, tu ipse mihi gloriari videbare.
Tanta vis inerat in verbis propter carum rerum quae

significabantur his verbis dignitatem, ut altior fieres

ut interdum insisteres, ut nos intuens quasi testifica-
rere laudari honestatem et iustitiam aliquando ab
Epicuro. Quam te decebat iis verbis uti quibus si
philosophi non uterentur, philosophia omnino non
egeremus Istorum enim verborum amore, quae
perraro appellantur ab Epicuro, sapientiae, fortitudi-
nis, iustitiae, temperantiae, praestantissimis ingeniis ·

² posse revivere Mdv. ; posse vivi Orelli ; posse vivere MSS.
l 38

 

