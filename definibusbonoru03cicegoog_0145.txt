CICERO DE FlNlBUS

hibentes ludos et quae sequuntur, illa quibus detractis
clamat Epicurus se nescire quid sit bonum; adsint
etiam formosi pueri qui ministrent3 respondeat his
vestis, argentum, Corinthium, locus ipse, aedificium3
— hos ergo asotos bene quidem vivere aut beate
24 numquam dixerim. Ex quo efficitur non ut voluptas
ne sit voluptas, sed ut voluptas non sit summum
bonum. Nec ille qui Diogenem Stoicum adulescens,
post autem Panaetium audierat‚.Laelius eo dictus est
sapiens quod non intellegeret quid suavissimum esset

(nec enim sequitur ut cui cor sapiat ei non sapiat

palatus), sed quia parvi id duceret.

Ο lapathe, ut iactare nec es satis cognitus qui sis!
In quo Laelius clamores σοφός ille solebat
Edere, compellans gumias ex ordine nostros.

Praeclare Laelius, et recte σοφός, illudque vere:

‘0 Publi, ο gurges, Galloni, es homo miser‚’ inquit.
‘Cenasti in vita numquam bene, cum omnia in ista
Consumis squilla atque acipensere cum decimano’

Is haec loquitur qui in voluptate nihil ponens negat
eum bene cenare qui omnia ponat in voluptate; et

aThis passage ol Lucilius is alluded to by Horace Sat.
2. 2. 46, where it appears that Gallonius was an auctioneer,
notorious lor having introduced acipenser (sturgeon P) to
Roman rables. '

108

 

