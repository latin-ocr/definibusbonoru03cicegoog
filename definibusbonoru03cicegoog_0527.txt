CICERO DE FINIBUS

87 omnes sumus. Hoc mihi cum tuo fratre convenit.
Quare hoc videndum est, possitne nobis hoc ratio
philosophorum dare. Pollicetur certe. Nisi enim
id faceret, cur Plato Aegyptum peragravit ut a sacer-
dotibus barbaris numeros et caelestia acciperet? cur
post Tarentum ad Archytam? cur ad reliquos Pytha·
goreos, Echecratem, Timaeum, Arionem Locros ut,
cum Socratem expressisset, adiungeret Pythagore-
orum disciplinam eaque quae Socrates repudiabat
addisceret? cur ipse Pythagoras et Aegyptum lustra·
vit et Persarum magos adiit? cur tantas regiones
barbarorum pedibus obiit, tot maria transmisit? cur
haec eadem Democritus? qui (vere falsone‚ quaerere

nolumus¹) dicitur se oculis privasse; certe, ut quam

minime animus a cogitationibus abduceretur, patri·
monium neglexit, agros deseruit incultos, quid
quaerens aliud nisi vitam beatam? Quam si etiam

in rerum cognitione ponebat, tamen ex illa investi·
gatione naturae consequi volebat bono ut esset animm
id enim ille summum bonum εὐθυμίαν et saepe
ἀθαμβίαν appellat, id est animum terrore liberum.
88 Sed haec etsi praeclare, nondum tamen perpolita;
pauca enim, neque ea ipsa enucleate, ab hoc de
virtute quidem dicta. Post enim haec in hac urbe
primum a Socrate quaeri coepta, deinde in hunc

locum delata sunt, nec dubitatum quin in virtute
'quaerere nolumus Miiller3 quaereremus. 0

490

 

